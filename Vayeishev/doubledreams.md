<p>&#x202b;
בפרשיות וישב ומקץ יש ו' חלומות בג' זוגות: שני חלומות של יוסף בתחילת וישב, ב' של שר המשקים ושר האופים בסוף וישב, וב' של פרעה בתחילת מקץ.  למה כל החלומות האלה באים כפולות?
</p>

<p>&#x202b;
אחר שהגיד יוסף את חלומו השני ליעקב ולאחיו, אמר לו יעקב "הבוא נבוא אני ואמך ואחיך להשתחוות לך ארצה?"  למה הוסיף תבת "ארצה"?  לשון כזה מופיע כמה פעמים בהשתחויה של בני אדם (כמו בוישלח, "וישתחו ארצה שבע פעמים עד גשתו עד אחיו"), אבל כשהשמש והירח והכוכבים משתחוים, איך אפשר להם להגיע עד הארץ?
</p>

<p>&#x202b;
לפיכך אפשר לומר שכך אמר יעקב ליוסף: "אולי בשמים, במקום השמש והירח והכוכבים, אנו משתחוים לך, שכל כלל ישראל תלוי בך [כמו שהיה באמת, שבאמצעות יוסף נצולו יעקב ומשפחתו].  אבל על הארץ, אי אפשר דבר זה, שתבא רחל להשתחוות לך, שכבר מתה!"  (אפשר לומר כן גם בוישלח, שרק על הארץ השתחוה יעקב לעשו.  בשמים, שרו של עשו כבר ברך את יעקב וכאילו השתחוה לו).
</p>

<p>&#x202b;
מצאנו בחלומותיו של יוסף שבחלומו הראשון, על האלומות, הראה ה' לו מה שעתיד להיות כפשותו---אחיו של יוסף השתחוו לו באמת.  חלומו השני הראהו מה שעתיד להיות במשל יותר נעלם, שכל כלל ישראל תלוים בו וכאילו השתחוו לו.
</p>

<p>&#x202b;
גם בחלומות של פרעה, הראשון הראהו מה שיהיה לעין הרואה, והשני הראהו מה שיהיה באמת.  חלומותיו היו דומים זה לזה, אבל החלום הראשון היה לפרעה (מלך על "מלכות עגלה"), והשני היה ליוסף (שכבר חלם חלום על דגן).  יראה לעין כל שפרעה מלך חכם שהציל את ארצו וכל הארצות מן הרעב, אבל באמת יוסף, בעזרת ה', הציל את פרעה ואת כל העולם.
</p>

<p>&#x202b;
ועכשיו נבוא לחלומות שר המשקים ושר האופים, שנדרשים בבראשית רבה---חלום שר המשקים על גאולת ישראל, וחלום שר האופים על הגלות.  כשהגידו חלומותימם ליוסף, וכשנמשך מזה שנתמנה יוסף לשליט על ארץ מצרים, חשב יוסף שבאה גאולתו מהגלות שהתחיל כשאחיו השליכו אתו לבור (כמו בחלום שר המשקים, שרמז גאולה לו ולישראל).  אבל באמת, היה זה ההתחלה של גלות מצרים, אֵם לכל הגליות.
</p>

<p>&#x202b;
אבל בחלומות של סריסי פרעה יש עוד מדרגה.  כתב רשי שכל אחד חלם חלומו ופתרון חבירו, ולפי זה, אף על פי שבחלוות שר המשקים קדם לשר האופים, בפתרונים שר האופים קדם; פתרונו היה הנראה ופתרון שר המשקים היה האמתי.  גלות מצרים היה התחלה לכל הגליות, אבל כל הגליות והצרות רק הכנה לגאולה העתידה ולעולם הבא, שהוא העולם האמתי.
</p>
